2 LAELms . [1. ³.

posuit nobis sermonem Laeli de amicitia habitum ab illo
secum et cum altero genero C. Fannio, Marci filio, pau·
cis diebus post mortem Africani. Eius disputationis
sententias memoriae mandavi, quas hoc libro exposui
arbitratu meo: quasi enim ipsos induxi loquentis, ne
‘inquam ' et ‘inquit' saepius interponeretur atque ut
tamquam a praesentibus coram haberi sermo videretur.
4 Cum enim saepe mecum ageres, ut de amicitia scribe-
⁴ rem aliquid, digna mihi res cum omnium cognitione tum
nostra familiaritate visa est 3 itaque feci non invitus ut
prodessem multis rogatu tu0. Sed ut in Catone maiore,
qui est scriptus ad te de senectute, Catonem induxi
senem disputantem, quia nulla videbatur aptior persona
quae de illa aetate loqueretur, quam eius, qui et diutis-
sime senex suisset et in ipsa senectute praeter ceteros
floruisset3 sie, cum' accepissemus a patribus maxime
memorabilem C. Laeli et P. Scipionis familiaritatem
fuisse, idonea mihi Laeli persona visa est quae de ami-
citia ea ipsa dissereret, quae disputata ab eo meminisset
Scaevola. Genus autem hoc sermonum positum in
hominum veterum auctoritate et eorum illustrium plus
nescio quo pacto videtur habere gravitatis Itaque
ipse mea legens sic afficior interdum, ut Catonem, non
5 me, loqui existimem. Sed ut tum ad senem senex de
senectute, sic hoc libro ad amicum amicissimus scripsi
de amicitia. Tum est Cato locutuS, quo erat nemo fere
senior temporibus illis, nemo prudentior: nunc Laelius
et sapienS‚ sic enirn est habituS, et amicitiae gloria ex-
cellens de amicitia loquetur. Tu velim a me animum
parumper avertaS, Laelium loqui ipsum putes. C. Fan·
nius et Q. Mucius ad socerum veniunt post mortem Af·
ricani: ab his sermo oritur, respondet LaeliuS‚ cuius

