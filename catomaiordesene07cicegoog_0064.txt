28 CATO MAIOR [XIX. 66

que sollicitam habere nostram aetatem videtur, appro-
pinquatio mortiS‚ quae certe a senectute non potest esse
longe. Ο miserum senem, qui mortem contemnendam
esse in tam longa aetate non viderit! Quae aut plane
neglegenda est, si omnino exstinguit animum, aut etiam
optanda, si aliquo eum deducit ubi sit futurus aeternus,
67 Atqui tertium certe nihil inveniri potest. Quid igitur
timeam, si aut non miser post mortem, aut beatus etiam
futurus sum ἓ Quamquam quis est tam stultuS, quamvis
sit adulescenS‚ cui sit exploratum se ad vesperum esse
victurum? Quin etiam aetas illa multo pluris quam
nostra casus mortis habet: facilius in morbos incidunt
adulescenteS, gravius aegrotant, tristius curantur. Itaque
pauci veniunt ad senectutem; quod ni ita accideret,
melius et prudentius viveretur. Mens enim et ratio et
consilium in senibus est, qui si nulli fuissent, nullae
omnino civitates fuissent. Sed redeo ad mortem impen-
dentem. Quod est istud crimen senectutis, curn id ei
68 videatis cum adulescentia esse commune? Sensi ego
in optimo filio, tu in exspectatis ad amplissimam digni·
tatem fratribuS, Scipio, mortem omni aetati esse corn·
munem. At sperat adulescens diu se victurum, quod
sperare idem senex non potest. Insipienter sperat3
quid enirn stultius quam incerta pro certis habere, falsa
pro veris? At senex ne quod speret quidem habet.
At est eo meliore condicione quam adulescens, quoniam
id quod ille sperat hic consecutus estz· ille volt diu
69 vivere, hic diu vixit. Quamquam, o di boni, quid est in
hominis natura diu? Da enim supremum tempuS, ex·
spectemus Tartessiorum regis aetatem: fuit enirn, ut
scriptum vide0‚ Arganthonius quidam GadibuS, qui
octoginta regnaverat annos, centum viginti vixerat.

