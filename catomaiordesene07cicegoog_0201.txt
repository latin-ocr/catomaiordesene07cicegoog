xx1v. 89] DE AMICITIA. 33

copiam, hominis omnino aspiciendi potestatem eriperet.
Quis tam esset ferreus qui eam vitam ferre posset
cuique non auferret fructum voluptatum omnium soli-
tudo? Verum ergo illud est, quod a Tarentino Archyta, 88
ut opinor, dici solitum nostros senes commemorare
audivi ab aliis senibus auditum: si quis in caelum
ascendisset naturamque mundi et pulchritudinem side-
rum perspexisset, insuavem illam admirationem ei fore,
quae iucundissima fuisset, si aliquem cui narraret habuis-
set. Sic natura solitarium nihil amat semperque ad
aliquod tamquam adminiculum adnititur, quod in amicis-
·simo quoque dulcissimum est.

XXIV. Sed cum tot signis eadem natura declaret
quid velit anquirat desideret, tamen obsurdescimus
nescio quo modo nee ea, quae ab ea monemur, audimus
Est enim varius et multiplex usus amicitiae multaeque
causae suspicionum offensionumque dantur, quas tum
evitare, tum elevare, tum ferre sapientis est. Una illa
subeunda est offensio, ut et utilitas in amicitia et fides
retineatur: narn et monendi amici saepe sunt et obiur-
gandi, et haec accipienda amice, cum benevole fiunt.
Sed nescio quo modo verum est, quod in Andria fami· 89
liaris meus dicit:

obsequium amicos, veritas odium parit.

Molesta veritas, siquidem ex ea nascitur odium, quod
est venenum amicitiae, sed obsequium multo molestiuS,
quod peccatis indulgens praecipitem amicum ferri sinit ;
maxima autem culpa in e0, qui et veritatem aspernatur
et in fraudem obsequio impellitur. Omni igitur hac in
re habenda ratio et diligentia est, primum ut monitio
acerbitate, deinde ut obiurgatio contumelia careat. In

3

