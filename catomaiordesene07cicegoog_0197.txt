a XXI. 78] DE AMICITIA‘. 29

amicis: quas qui impedire volt, quod desiderium non
facile ferat, is et infirmus est mollisque natura et ob
eam ipsam causam* in amicitia parum iustus, Atque in 76
omni re considerandum est, et quid postules ab amico
et quid patiare a te impetrari. ⁴

XXI. Est etiam quaedam calamitas in amicitiis
dimittendis non numquam necessaria: iam enim a
sapientium familiaritatibus ad volgaris amicitias oratio
nostra delabitur. Erumpunt saepe vitia amicorum tum
in ipsos ami008‚ tum in alienos, quorum tamen ad
amicos redundet infamia. Tales igitur amicitiae sunt
remissione usus eluendae et, ut Catonem dicere audivi,
dissuendae magis quam discindendae‚ nisi quaedam
admodum intolerabilis iniuria exarserit, ut neque rectum
neque honestum sit nec fieri possit ut non statim aliena-
tio disiunctioque facienda sit. Sin autem aut morum 77
aut studiorum commutatio quaedam, ut fieri solet, sacta
erit, aut in rei publicae partibus dissensio intercesserit
—loquor enim iam, ut paulo ante dixi, non de sapien·
tium, sed de communibus amicitiis — cavendum erit ne
non solum amicitiae depositae, sed etiam inimicitiae
susceptae videantur. Nihil enim est turpius quam
cum eo bellum gerere, quocum familiariter vixeris, Ab
amicitia Q. Pompei meo nomine se removerat, ut scitis,
Scipio 3 propter dissensionem autem, quae erat in re
publica, alienatus est a collega nostro Metello: utrum·
que egit graviter ac temperate et offensione animi non
acerba. Quam ob rem primum danda opera est ne 78
qua amicorum discidia fiant: sin tale aliquid evenerit,
ut exstinctae potius amicitiae quam oppressae esse
videantur. Cavendum vero ne etiam in gravis inimici-
tias convertant se amicitiae, ex quibus iurgia maledicta

